### Retrospektiivi retrospektiivissä

Ryhmämme teki ensimmäisen sprint-review:n jälkeen `MAD / SAD / GLAD` jaolla retrospektiivin. Käytimme avuksemme
Flinga-nimistä palvelua, jossa kiinnitetään erivärisiä ja muotoisia "post it"-lappuja tyhjälle taululle.

Aluksi joukossamme oli lievä hämmennys, olimme kollektiivisesti sitä mieltä, että kaikki oli kohdallaan ja mistään
ei ollut tarvetta olla "vihainen" tms. Konsensus oli se, että työ oli mennyt hyvin. Kuitenkin, kunhan jokainen oli
 peilanut prosessia ja ensimmäistä sprinttiä n. 5 min hiljaa itsekseen, lappuja alkoi tulla. Lopputulos sisälsi
n. 85 % GLAD, 10 % SAD ja 5% MAD asioita.

Huomasimme että monet uudenlaisen työnteon haasteisiin liittyvät asiat olivat saaneet SAD luokituksen. Ymmärsimme 
kaikki jo tässä kohtaa retrospektiivin arvon; moni asia johon ei ollut aikaa tai "uskallusta" kiinnittää huomiota
työnteon aikana ja lomassa, sai nyt arvoisensa käsittelyn. Esimerkiksi:
- Risteävien kokonaisuuksien yhdessä suunnittelu ja toteutus
- Workflown yhdenmukaistaminen pull requestien suhteen
- Hallinnollisen työn jako (PR:n tarkastaminen)

 Ihmisten keskinäiseen kommunikointiin keskitettiin n. 5min rakentavaa keskustelua, ja tilaisuuden päätteeksi 
totesimme, että tästä on hyvä jatkaa. Ettei Retro menisi jatkossa aivan seläntaputteluksi, niin totesimme että ensi 
kerralla olemme kukin rohkeammin tuomassa pienempiäkin kitkakohtia esiin, jotta voisimme saada mahdollisuuden
kehittää toimintaamme. Koimme menetelmän hyödylliseksi ja odotan mielenkiinnolla seuraavia havaintojamme.

